Open Stream
===================================
1. ภาพรวม
Open Stream หมายถึงระบบถ่ายทอดสัญญาณจอภาพระยะไกล จาก "ต้นทาง" แห่งหนึ่ง ไปยัง "ปลายทาง" หลายๆ แห่ง ปลายทางสามารถเข้ารับชมสัญญาณได้พร้อมๆ กัน เป็นสัญญาณสด (Live)
	"ต้นทาง" ซึ่งต่อไปนี้จะเรียกว่า "Master"
	"ปลายทาง" ซึ่งต่อไปนี้จะเรียกว่า "Client"
	และ "กระแสข้อมูลที่เป็นทั้งภาพและเสียง" ต่อไปนี้จะเรียกว่า "Stream"
	Stream ที่จะวิ่งจากเครื่อง Master ไปยัง เครื่อง Client จะวิ่งผ่านช่องทางของระบบ "Open Stream"

การให้กำเนิดสัญญาณภาพและเสียงที่เครื่อง Master จะประกอบไปด้วย "สองสัญญาณ" ได้แก่
	สัญญาณ "จอภาพ" (Screen) ซึ่งอาจจะเป็นเพียงบางส่วนของจอภาพ หรือเต็มทั้งจอภาพ ขึ้นอยู่กับเครื่อง Master จะเลือก
	สัญญาณ "มัลติมีเดีย" (Multimedia) ซึ่งมีสองอย่างคือ
		สัญญาณภาพจากกล้องเว็บแค็ม
		สัญญาณเสียงจากไมโครโฟน

ทั้งสัญญาณจอภาพและสัญญาณมัลติมีเดียจะถูกนำมาผสมเข้าด้วยกัน (Mix) ให้เป็นสัญญาณเดียว และส่งไปยังเครื่อง Client ปลายทาง

2. Master
เครื่อง Master ที่จะนำมาสร้างและสัญญาณต้นทางได้จะต้องเป็นเครื่องคอมพิวเตอร์เท่านั้น ยังไม่สามารถนำสมาร์ทโฟนมาสร้างสัญญาณต้นทางได้ในขณะนี้
เครื่อง Master จะต้องติดตั้งโปรแกรม Google Chrome เวอร์ชั่นที่สนับสนุน WebRTC (Web Real Time Communication) และมีอินเตอร์เน็ต 3G/4G เป็นอย่างน้อย
เครื่อง Master ต้องมีหน่วยจำขั้นต่ำ 4 GByte

3. Client
เครื่อง Client ที่จะเข้ามารับชมการถ่ายทอดสัญญาณจอภาพ  สามารถใช้ได้กับทุกๆ ประเภทอุปกรณ์ในเวลานี้ (ทั้งคอมพิวเตอร์ และ สมาร์ทโฟน) โดยไม่ต้องติดตั้งอะไรเพิ่มเติม แต่ขอแนะนำให้
เปิดรับชมด้วย Google Chrome หรือ Fiefox จะดีที่สุด

4. การเข้าใช้งาน
	เมื่อผู้ที่ต้องการถ่ายทอดสัญญาณ (Master) จัดเตรียมเนื้อหา (Content) ที่จะถ่ายทอดเสร็จแล้ว จะต้องมีการกำหนดนัดหมายเวลาว่าจะถ่ายทอดเมื่อไหร่ ซึ่งต้องนำไปแจ้งฝั่งผู้เข้าร่วมชม (Client) ให้ตรงกันเรื่อง "เวลานัดหมาย"
	เมื่อได้เวลานัดหมายที่แน่นอนแล้ว ก็จะเข้าสู่กระบวนการจัดหาช่องทางถ่ายทอดสัญญาณ ในหัวข้อนี้จะอธิบายว่า ต้องทำอย่างไรกับการจัดหาช่องทางถ่ายทอดสัญญาณผ่าน Open Stream
	4.1 Master
	เครื่อง Master จะเป็นผู้เข้ามาขอเปิดใช้บริการถ่ายทอดสัญญาณ  Stream ที่ https://www.myshopman.com/openstream  โดยเลือกปุ่ม Create New Room (Master)
	โดยการเปิด จะเปิดเป็น "ห้อง" (Room) ซึ่งมีให้เลือก 3 ขนาด โดยนับจากจำนวนเครื่องปลายทาง (Client) ที่จะเข้ารับชม
	ผู้ขอเปิดห้องต้องตั้งชื่อห้องใหม่ที่ไม่ซ้ำใครที่ใช้งานอยู่ก่อนเป็นภาษาอังกฤษ พร้อมทั้งเลือกขนาดห้องใช้งานตามต้องการดังนี้

		- ห้องขนาดเล็ก (Standard) เป็นห้องทีมีจำนวนเครื่อง Client 2 เครื่อง (Master 1 เครื่อง) เป็นการให้บริการ ฟรี / วัน
		- ห้องขนาดกลาง (Upper) เป็นห้องทีมีจำนวนเครื่อง Client 8 เครื่อง (Master 1 เครื่อง) คิดบริการ 29 บาท / วัน
		- ห้องขนาดใหญ่ (Class) เป็นห้องทีมีจำนวนเครื่อง Client 24 เครื่อง (Master 1 เครื่อง) คิดบริการ 69 บาท / วัน

	หน่วยวัดการใช้งานจะนับเป็นวันหรือ 24 ชั่วโมง โดยจะเริ่มนับตั้งแต่เครื่อง Master เข้าใช้งานครั้งแรกสุด (หลังจากนั้นจะเข้าหรือออกกี่ครั้งก็ได้ แต่เวลายังนับต่อจนครบ 24 ชั่วโมง)
	เมื่อชำระเงิน(ในกรณีห้องขนาดกลาง/ใหญ่) ตามที่ได้กำหนดแล้ว (อ่านรายละเอียดในข้อ 5.) เครื่อง Master จะได้รับ QR Code สำหรับนำไปสแกนเข้าห้องถ่ายทอดสัญญาณที่เช่าซื้อไป (ในกรณีห้องขนาดเล็กจะได้รับ QR Code สำหรับเข้าได้ห้องทันที ไม่ต้องรอชำระเงิน)
	เมื่อเครื่อง Master เข้าห้องได้แล้ว จะมีคำแนะนำ (Direction) ในการเตรียมสัญญาณตามในข้อ 1. ให้อย่างละเอียด และสิ่งที่ควรทราบคือ เครื่อง Master จะได้หมายเลขจอเป็น "00" เสมอ
	เมื่อเตรียมสัญญาณได้ครบแล้ว(แต่ยังไม่แชร์) โปรดรอให้เครื่อง Client เข้าห้องให้ครบก่อนเริ่มแชร์
	เครื่อง Master จะต้องเปิด QR Code สำหรับส่งไปให้เครื่อง Client เข้าห้องได้โดยคลิกที่หมายเลขจอของ Client เช่น 01, 02, 03 เป็นต้น (ด้านบนกระดานข้อความ) แล้วส่งไปให้ทางใดๆ แล้วแต่สะดวก เช่น ไลน์ เฟสบุค หรืออีเมล์
	
	4.2 Client
	เครื่อง Client เมื่อได้รับ QR Code จาก Master แล้ว สามารถนำ QR Code ไปสแกนเข้าห้องถ่ายทอดสัญญาณได้ที่ https://www.myshopman.com/openstream โดยเลือกปุ่ม "Start Join Stream (Client)"
	การสแกน QR Code สามารถสแกนได้สองแบบคือ ใช้รูปที่อยู่ในแหล่งอื่น เช่น กระดาษ หรือ ในโทรศัพท์มือถือ สแกนจากกล้องเว็บแค็มของเครื่องคอมพิวเตอร์ หรือจะใช้วิธีอัพโหลดไฟล์ QR Code เข้าไปสแกน ก็ได้เช่นกัน
	เมื่อเข้าไปสู่หน้าจอรับชมสัญญาณของเครื่อง Client ได้แล้ว ให้คลิกปุ่มสวิตช์เปิดรับสัญญาณ(สีเขียว) เพื่อเชื่อมต่อเข้ากับห้องถ่ายทอดสัญญาณของตนเอง  หลังจากเชื่อมต่อได้แล้วให้สังเกต ที่สัญญลักษณ์หมายเลขจอของตน จะเปลี่ยนเป็นสีเหลือง (จากเดืมเป็นสีเทา)
	ในขณะเดียวกัน ที่เครื่อง Master ก็จะเปลี่ยนหมายเลขจอของ Client หมายเลขนั้นเป็นสีเหลืองเช่นเดียวกัน ซึ่งแสดงว่า จอ Client หมายเลขนั้นพร้อมรับชมถ่ายทอดสัญญาณแล้ว
	เมื่อ Client เข้ามาเชื่อมต่อจนครบ(หรือไม่ครบก็ได้)ต่ามจำนวนขนาดของห้องแล้ว เครื่อง Master สามารถเริ่มแชร์สัญญาณได้ โดยคลิกที่ปุ่ม "แชร์" (สีเขียว) ได้ทันที
	สัญญาณที่เครื่อง Master ได้จัดเตรียมไว้ตามในข้อ 1. จะวิ่งมาที่จอ Client ทันที และสามารถเริ่มกิจกรรมอื่นๆ ของห้องได้ตามแต่ที่จอ Master ต้องการ
	นอกจากนี้ Client ยังสามารถสลับมุมมองการรับชมได้สองมุมมองคือ มุมมองปกติหลังจากได้รับสัญญาณ กับมุมมองแบบเต็มจอ โดยคลิกปุ่มรูปดวงตาเพื่อสลับหลับไปมาระหว่างสองมุมมองนี้
	
	4.3 โปรไฟล์
	โดยค่าดีฟอลต์(Default) ระบบจะตั้งชื่อโปรไฟล์ของทุกหน้าจอเป็น undefined ซึ่งเจ้าของหน้าจอสามารถเปลี่ยนชื่อโปรไฟล์ของตนได้โดยการคลิกที่หมายเลขจอของตน(ด้านบนกระดานข้อความ) รวมทั้งสามารถเปลี่ยนรูปโปรไฟล์ได้ตามต้องการ
	
	4.4 การสนทนาภายในห้อง
	เนื่องจากขณะที่ทำการถ่ายทอดสัญญาณอยู่นั้น เครื่อง Master ไม่สามารถใช้ไมโครโฟนเพื่อคุยกับสมาชิกในห้องเป็นรายบุคคลได้ ดังนั้นระบบ Open Stream จึงมีระบบสนับสนุนการสนทนากลุ่มด้วยห้องสนทนา ซึ่งต่อไปนี้จะเรียกว่า "กระดานข้อความห้อง" ทุกจอสามารถพิมพ์ข้อความส่งเข้าไปได้ตลอดเวลาที่รับชมสัญญาณ
	
	4.5 การปิดห้อง
	เมื่อสิ้นสุดการถ่ายทอดสัญญาณและต้องการออกจากห้อง หรือหยุดการเชื่อมต่่อ สามารถทำได้ดังนี้
		Master
			คลิกปุ่ม Stop สีน้ำเงิน(ด้านบนแท็บของ Google Chrome) เพื่อปิดสัญญาณทั้งหมด และยุติการเชื่อมต่อ แล้วออกจากห้อง
			คลิกปุ่ม Stop สีแดง (ใกล้ปุ่มแชร์) จะได้ผลลัพธ์เช่นเดียวกัน
		Client
			คลิกปุ่ม ปุ่มสวิตช์เปิดรับสัญญาณ(สีแดง) เพื่อปิดสัญณาณและหยุดการเชื่อมต่อ แล้วออกจากห้อง
			สิ่งที่ควรระวังคือ เรื่องการ "รีเฟรชหน้าจอ" ให้ปฎิบัติตามข้อแนะนำอย่างเคร่องครัดเกี่ยวการ รีเฟรชหน้าจอขณะรับชมสัญญาณ
	หากต้องการกลับเข้ามาใช้งานห้องนั้นอีกครั้ง(หรืออีกหลายครั้ง) สามารถกลับเข้ามาใช้ได้ตลอดเวลา หากเวลาใช้งานของห้องยังไม่หมด โดยใช้ QR Code ชุดเดิมสำหรับสแกนเพื่อกลับเข้าห้อง
	การกลับเข้าห้องของ Master ต้องเลือกปุ่ม "Start Join Stream (Client)" ที่หน้า https://www.myshopman.com/openstream เช่นเดียวกับ Client ในการกลับเข้าใช้งานห้อง

5. การชำระเงิน
	"ผู้ชำระ" สามารถชำระโดยการสแกน QR Code ตามที่ระบบฯ ออกให้ เพื่อโอนเงินเข้าพร้อมเพย์ ตามข้อมูลที่ปรากฎอยู่ใน QR Code ด้วยแอพลิเคชั่น โมบายแบงค์กิ้ง (ทุกธนาคาร)
	เมื่อชำระแล้วให้ส่งสลิปหลักฐานการชำระ ลงในกล่องข้อความ โดยคลิกที่ปุ่ม "ติดต่อเจ้าหน้าที่" (สีเขียว) จะมีป็อปอัพปรากฎขึ้นมาเป็นกล่องข้อความ คลิก "ส่งรูป" เพื่อส่งสลิป
	เมื่อเจ้าหน้าที่ตรวจสอบข้อมูลการชำระเงินถูกต้องแล้ว เจ้าหน้าที่จะส่ง QR Code สำหรับเข้าห้องของ Master ไปให้ในกล่องข้อความนั้น ทั้งหมดจะใช้เวลาไม่เกิน 5 ถึง 10 นาที
	หากผู้ชำระต้องการ ใบเสร็จรับเงิน ให้ป้อน ชื่อ-นามสกุล และเบอร์โทรศัพท์ เข้าไปในกล่องข้อความด้วย

6. สัญญาณภาพ 
ระบบฯ นี้ จัดทำขึ้นเพื่อการแบ่งปัน ความรู้ หรือประสบการณ์ใดๆ ในรูปแบบที่สะดวกและทันสมัย ไปสู่ผู้ที่ต้องการรับชมสิ่งเหล่านั้น อย่างสร้างสรรค์
ดังนั้นโปรดพึงระลึกอยู่เสมอว่า ระบบให้บริการนี้ไม่สนับสนุนการละเมิดลิขสิทธิ์สัญญาณของผู้อื่นทุกชนิด หากผู้ใช้งานรายใด/ห้องใด มีการละเมิดสัญญาณของผู้อื่นนำไปถ่ายทอดผ่านช่องทางให้บริการนี้ ระบบ Open Stream ของสงวนสิทธิ์ที่จะบอกเลิกการให้เช่าห้องใช้งานในทันที

7. สัญญาณเสียง
การเปิดเสียงจากการชมสัญญาณในสถานที่ที่เป็นการรบกวนผู้อื่น โปรด ปรับเปิด/ปิด เสียงให้เหมาะสมกับสถานที่ โดยเปลี่ยนไปใช้หูฟังแทน

8. ระบบสนับสนุนการใช้งานอื่นๆ
นอกจากความสะดวกหลายประการตามที่กล่าวมาในข้อต่างๆ แล้ว ระบบฯ ยังมีบริการสนับสนุนการใช้งานอื่นๆ อีก ดังนี้

	8.1 การรับ-ส่งข้อความแบบส่วนตัว
	ในขณะที่มีการส่งข้อความเข้าไปบนกระดานข้อความห้อง ทุกๆ ข้อความจะถูกระบุว่าใครเป็นผู้ส่ง โดยจะระบุเป็นหมายเลขจอ
	หากคลิกที่สัญลักษณ์ดังกล่าวจะมีป็อปอัพปรากฎขึ้นมา เพื่อให้เลือกว่าจะทำอะไรกับ หน้าจอที่คลิกเลือก
	หากเลือก ส่งข้อความ ระบบจะเปิดกล่องข้อความให้ เพื่อใช้รับ-ส่งข้อความโต้ตอบแบบส่วนตัว

	8.2 การสนทนาด้วย Video Call แบบส่วนตัว
	ในกรณีที่คลิกเลือก Video Call จากป็อปอัพ ระบบฯ จะเปิดหน้าต่างใหม่ให้เริ่มสนทนาด้วยวิดีโอไปยังหมายเลขจอนั้น 
	ในหน้าต่างใหม่ที่เปิดขึ้นมา ให้คลิกปุ่ม ON/OFF เพื่อเปิดสัญญาณจากหล้องเว็บแค็มพร้อมด้วยเสียงจากไมโครโฟนเพื่อเตรียมเชื่อมต่อไปหาปลายทาง
	โดยเมือคลิกปุ่ม ON/OFF แล้วระบบฯ จะสร้าง QR Code สำหรับคู่สนทนาปลายทาง ให้เข้ามาสนทนากับผู้ขอเปิดสัญญาณ 
	ให้ส่ง QR Code ดังกล่าวไปให้ปลายทางเพื่อเข้ามาสนทนา
	ปลายทางเมื่อได้รับ QR Code แล้วให้นำมาสแกนเข้าร่วมสนทนาแบบเดียวกับการเข้าห้องชมการถ่ายทอดสัญญาณ
	เมื่อสนทนาจบแล้วให้คลิกปุ่ม ON/OFF อีกครั้งเพื่อปิดสัญญาณ และจบการสนทนา
